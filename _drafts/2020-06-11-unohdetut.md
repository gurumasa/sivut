---
layout: single
classes: wide

title:  "Unohtumattomien unohdettu työ"

categories: [historia, politiikka, yhteiskunta]

header:
  og_image: /assets/images/kuvat/hauer-x.jpg

---

**Poliitikkojen salamurhat nousevat yhä uudestaan otsikoihin, vaikka meidän tulisi muistaa heidän työnsä ja heitä eteenpäin ajaneet arvot.**

![Olof Palme](/assets/images/kuvat/unohdetut-1.jpg){: .align-left}
Viimein 10. kesäkuuta 2020 oli se päivä, jolloin Ruotsin pääministerin **Olof Palmen** murhatapauksen tutkiminen päätettiin lopettaa 34 vuotta kestäneen tutkinnan jälkeen. Rikoksena murha ei vanhene koskaan ja uhrin omaisilla on oikeus saada oikeutta tekijän tuomitsen ja motiivin selvittämisen muodossa. Tämä ei kuitenkaan aina toteudu ja esimerkiksi Palmen tutkimuksen loppupäätelmät nostivat enemmän kysymyksiä kuin vastauksia, eikä jo aiemmin menehtynyttä pääepäiltyä voida asettaa syytteeseen.

Aikoinaan eräässä pilapiirtäjä **Kari Suomalaisen** stripissä vanhempi toimittaja kysyy nuoremmalta toimittajalta, että mistä aiheesta heidän tulisi kirjoittaa juttuja, kun lukijat kyllästyvät lukemaan Matti Nykäsestä ja teatterista. Vanhempi toimittaja ilahtuu ja toteaa nuoren toimittajan ottaneen viimein oppia, kun hän ehdottaa juttua, jossa jälleen kerran kerrotaan Palmen murhan olevan selviämässä. Suomalaisen strippi on ollut ajankohtainen näihin päiviin asti, mutta tulee myös varmasti olemaan sitä, koska media tuskin aikoo lopettaa Palmen murhamysteeristä kirjoittamista.

Valitettavasti Palmen murhatapauksesta kirjoittamisesta huolimatta paljon vähemmälle huomiolle on jäänyt hänen työnsä ja häntä eteenpäin ajaneet arvot – näin on myös muiden vastaavien poliitikkojen ja yhteiskunnallisten toimijoiden kohdalla, jotka ovat joutuneet salamurhaajien luotien uhreiksi. Viime kuukausina poikkeuksena on ollut **Martin Luther King**, jonka sitaatteja, arvoja sekä ajatuksia on nostettu esiin Yhdysvaltojen rotumellakoiden yhteydessä. Juuri Kingin salamurhan jälkeisenä päivänä **Robert F. Kennedy** piti [kuuluisan puheensa](https://www.youtube.com/watch?v=Vt7IuKoETEc) väkivallan mielettömyydestä, jossa hän totesi salamurhaajan olevan aina pelkuri, jonka luodit eivät kykene pysäyttämään marttyyrin ajamaa asiaa. Kuitenkin aina välillä on mietittävä, että missä määrin salamurhaajien luodit ovat onnistuneet, koska keskiöön nostetaan uhrien työn ja ajatusten muistelemisen sijaan vain ja ainoastaan heidän surullinen kohtalonsa.

>"Why? What has violence ever accomplished? What has it ever created? No martyr's cause can ever be stilled by an assassin's bullet.
>
>No wrongs have ever been righted by riots or civil disorders. A sniper is only a coward, not a hero; and an uncontrolled, uncontrollable mob is only the voice of madness, not the voice of reason."
>– **Robert F. Kennedy**

**Palme ja**

Erityisesti Palme tuli poliitikkona tunnetuksi siitä, ettei hän vaiennut havaitsemistaan epäkohdista; niin Ruotsissa kuin muualla maailmalla. Hän ehdottomasti kuuluu niihin edesmenneisiin ihmisiin, joiden mielipiteitä olisi mielenkiintoista kuulla nykymaailman menosta. Filippiinien presidentti **Rodrigo Duterte** olisi varmasti Espanjan edesmenneen diktaattori **Francisco Francon** tapaan *"Satans mördare"*, eivätkä suhteet Yhdysvaltoihin olisi varmasti kovinkaan lämpimät.

Erityisesti Palmen ajatukset ja politiikkaa ovat tulleet viime viikkoina päällimmäisenä mieleen, kun on seurannut Yhdysvaltojen rotumellakoita tai lukenut yhdenvertaisuusvaltuutetun tuoreen selvityksen afrikkalaistaustaisten Suomessa kokemasta syrjinnästä ihonvärin takia.

**Vihatut**



{% include video id="qNtNED7Jhzw" provider="youtube" %}
